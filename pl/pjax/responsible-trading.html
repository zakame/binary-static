<div id="content" class="responsible-trading-content"><div id="page_info" style="display:none"><title>Odpowiedzialny handel | Binary.com</title><div id="content_class">responsible-trading-content</div></div> <div class="static_full" id="responsible-trading"><div class="container"><h1>Odpowiedzialny handel</h1><p>Należy pamiętać, że handlowanie opcjami binarnymi może dawać wiele satysfakcji, ale naszym moralnym obowiązkiem jest przypomnienie Państwu o związanym z nim ryzyku. Handel opcjami może stać się poważnym uzależnieniem, tak jak wszystkie inne czynności, którym poświęcamy zbyt wiele czasu. Zachęcamy do zastanowienia się, czy mogą być Państwo zagrożeni tym ryzykiem. Aby uniknąć niebezpieczeństwa uzależnienia, warto przestrzegać podstawowych zasad i zaleceń.</p><ol><li>Korzystaj z możliwości oferowanych przez nasz portal, aby ćwiczyć za darmo na koncie z wirtualnymi pieniędzmi. Dzięki temu poznasz funkcje i zasady funkcjonowania portalu.</li><li>Nie obstawiaj kwoty większej niż taka, na którą Cię stać.</li><li>Nie graj, gdy jesteś zmęczony(a) lub pod wpływem alkoholu.</li><li>Ustaw limit dla swoich wygranych. Kiedy zostanie osiągnięty, odłóż część i handluj resztą pieniędzy.</li><li>Zawieraj zakłady tylko za pieniądze, które możesz stracić. Nie graj pożyczonymi pieniędzmi.</li></ol><h2>Zapisane limity i samodzielne wyłączenie</h2><p>Binary.com umożliwia samodzielne wyłączenie lub <a href="/binary-static/pl/user/security/self_exclusionws.html">ustawienie limitów dla operacji handlowych</a> na tym portalu. Możesz także <a href="/binary-static/pl/contact.html">skontaktować się z nami</a>, aby ustawić żądane limity przez e-mail lub telefon. Dostępne limity to:</p><ol><li>limit kwoty, jaką możesz handlować w określonym okresie;</li><li>limit strat, jakie możesz ponieść w określonym czasie;</li><li>limit czasu, w jakim możesz handlować w dowolnej sesji online;</li><li>określony lub nieokreślony okres, przez który nie chcesz korzystać z portalu.</li></ol><p>Limity od 1 do 3 mogą zostać zmienione lub zwiększone za 7-dniowym uprzedzeniem.</p><p>Klienci, którzy chcą skorzystać z opcji samodzielnego wyłączenia muszą być świadomi, że minimalny okres wyłączenia to sześć miesięcy z możliwością przedłużenia tego okresu do co najmniej pięciu lat łącznie, natychmiastowo bez żadnego okresu przejściowego. Jeśli ustawiony zostanie okres samodzielnego wyłączenia, środki zgromadzone na koncie zostaną zwrócone klientowi. Okres samodzielnego wyłączenia zostanie utrzymany do samego końca okresu samodzielnego wyłączenia, chyba że klient podejmie odpowiednie kroki w celu ponownego rozpoczęcia handlowania.</p><p>Klientów, którzy nie chcą przedłużyć samodzielnego wyłączenia i chcą złożyć wniosek o ponowne rozpoczęcie handlowania, obowiązuje jednodniowy okres przejściowy, zanim uzyskają dostęp do portalu. Należy pamiętać, że konieczny jest telefoniczny kontakt z naszą obsługą klienta. Kontakt e-mailowy nie jest wystarczający.</p><h2>Uprawianie hazardu przez osoby niepełnoletnie</h2><p>Klienci muszą być świadomi, że uprawianie hazardu przez osoby niepełnoletnie jest przestępstwem. Jeśli po przeprowadzeniu weryfikacji wieku okaże się, że klient jest niepełnoletni, zostaną mu odebrane wszelkie wygrane i jedynie złożone depozyty zostaną mu zwrócone. W przypadku klientów posiadających konto zarejestrowane przez Binary (Europe) Ltd wszelkie środki z ich konta MLT zostaną przekazane do Urzędu ds. Gier Hazardowych: Malta Gaming Authority na Malcie. W celu odzyskania tych środków klient powinien skontaktować się bezpośrednio z tą instytucją.</p><h2>Zarządzanie filtrowaniem</h2><p>Możliwe jest korzystanie z różnych systemów filtrujących dostępnych na rynku w celu ograniczenia dostępu do naszej strony.</p><p>Binary.com wspiera fundację <a target="_blank" href="https://about.gambleaware.org/" rel="noopener noreferrer">GambleAware</a>, która jest najpopularniejszą organizacją charytatywną w Wielkiej Brytanii skupiającą się na minimalizowaniu szkód związanych z hazardem. Zajmuje się ona sponsorowaniem kształcenia dot. problemów związanych z hazardem oraz usług mających na celu zapobieganie tym problemom i zwalczanie ich. Zleca również różnego rodzaju badania, aby pomóc ludziom zrozumieć szkody, jaki może wyrządzić hazard. Prowadzi także krajowy telefon zaufania dla osób szukających pomocy w związku z problemami z hazardem, oferując poufne porady i wsparcie emocjonalne.</p><p><a target="_blank" href="https://www.gambleaware.co.uk/" rel="noopener noreferrer">GambleAware</a> udostępnia również linki do quizów online, które pozwalają ocenić potencjalne uzależnienie od hazardu, a także kalkulator online umożliwiający obliczenie, ile tak naprawdę możesz wydać.</p></div></div> </div>